---
title: "Troubleshooting králíka"
category: Králíci
---

- výtok z oka
    - pozor na drobné věci ze sena - všimnout si včas a vypláchnout oko borovou vodou (k dostání v každé lékárně) a případně normální lidský Ophtalmoseptonex
    - pokud se nezlepší stav do jednoho dne, jít k veterináři
- otrava např. jedovatou rostlinou
    - nelze vyvolat zvracení (králíci nedokáží zvracet)
    - nabídnout seno a vodu, jet k veterináři
- rýma: z prachu/ infekční/ ze zimy/ od zubů: všechny nebezpečné
    - radši jít k veterináři - pravděpodobně předepíše lokální antibiotika ve formě kapek (např. Pamycon)
- nepovedlo se správně ostříhat drápky, drápek krvácí
    - následek přestřihnutí cévky v drápku
    - krvácí hodně, proto mít vždy po ruce Gelaspon (taková náplasťová houbička - prodává se normálně pro lidi), který se přiloží na ránu
    - prevence: při stříhání drápky prosvěcovat, aby byla vidět cévka
    - pokud se děje opakovaně, nechat radši stříhat drápky veterináře
- drápek se "svlékl": při stříhání drápku se odloupla vrchní vrstva drápku a zůstal po ní jen malý křehký drápek s cévkou uvnitř
    - pokud nekrvácí, není to problém
    - děje se celkem běžně u starých/ podvyživených králíků
- králík nežere
    - jak poznat, že králík nežere: prostě sledovat, kolik mu ubývá sena v kleci, zda si bere své oblíbené pochoutky z ruky ...
    - možné příčiny:
        - sežral něco, co neměl, a je mu špatně
        - průjem
        - problém se zuby
        - bolí ho něco jiného
    - v každém případě jít k veterináři: nejspíš zkontroluje zuby, prohmatá břicho
    - mít doma "tekuté seno" - k zakoupení u většiny veterinářů pro hlodavce
        - prášek s namletým senem a přidanými ionty, vitamíny apod., který se zalije vodou
        - podávat buď stříkačkou (bez jehly!) do tlamičky nebo z mističky/ lžičky
            - zatlačit stříkačkou co nejvíc do koutku tlamky (je tam taková "díra" mezi zuby), pak bude nucen polykat
            - nikdy netlačit stříkačku do krku - nechceme králíka udusit
    - králíkovi dál k dispozici čerstvou vodu a seno, i když zrovna nechce žrát

