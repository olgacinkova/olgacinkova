---
title: "Poslouchání."
category: Úvahy
---

### Poslouchání
## Moje oblíbená alba v průběhu věků. Za nic z toho se nestydím. 

## ~ 0 - 7 
#Beatles - Hard Day's Night
Máma poslouchala Beatles nějak tak odjakživa a mně se to prý taky líbilo. Svoje hračky jsem pojmenovávala podle George Harrisona.

## 7 - 9
# Katzenjammer - Le Pop
Další doporučení od mámy. Dokonce mi tiskla jejich texty a překládala mi je do češtiny. Jsem za to hrozně vděčná a rády na to vzpomínáme.

## 9 - 10
# Taylor Swift - 1989
Spolužačky na základce T.S. milovaly. Já taky. Jednou na apríla jsem po škole roznesla, že Taylor Swift přijede na moje narozeniny zpívat ke mně domů. Uvěřily tomu nejen děti, ale i jejich rodiče. Pak volaly různé maminky spolužaček mým rodičům, že by k nám na tu oslavu narozenin chtěly taky, aby mohly vidět Taylor Swift.

## 10 - 13
# Lana Del Rey - Born to Die
První písničky, které jsem hrávala na kytaru. První CD z bazaru.

# Of Monsters and Men - My Head Is an Animal
Další CD z bazaru. To byl můj způsob objevování nové hudby.

## 13 - 15
# Fall Out Boy - Folie à deux
Tracklist umím nazpaměť. 

## 15 - 17
# Rammstein - Reise Reise
Melichar mi tehdy půjčil CD Reise Reise, které si koupil jeho otec v roce 2004, když to vyšlo. Na tom CD jsem objevila track 0 jménem Flugzeuglärm. Dost silný příběh, jde totiž o záznam z černé skřínky z japonské havárie letadla. CD s Flugzeuglärm se prodávala jen pár měsíců, pak je stáhli z prodeje. Vzácnost.

## 17 - ?
# Phoebe Bridgers - Punisher
Myslím, že jsem Phoebe Bridgers objevila někdy za covidu, když začínala být slavná. Doteď poslouchám i její ostatní projekty jako je Boygenius nebo Better Oblivion Community Center

# Japanese Breakfast - Paprika
To je album, které se vůbec neoposlouchá.

## poznámka
# 
Samozřejmě sem nelze vměstnat všechnu hudbu, kterou jsem měla ráda, takže jsem vybrala to, čím jsem byla nejvíc posedlá. Schválně jsem vybrala takové věci, které nejsou úplně "cool", protože si myslím, že by mělo být víc přijímané, co průměrné náctileté holky poslouchají. 

    Někdy mám pocit, že je některá hudba zbytečně přehlížená (nebo dokonce nenáviděná) jen proto, že ji mají rády náctileté holky. Myslím tím třeba dílo Taylor Swift nebo Lany Del Rey. Proč se vkus náctiletých holek tak často považuje za hloupý a plytký? Proč se stále díváme na oblíbené interprety teen holek skrz prsty?

    To všechno vede k tomu, že se náctileté holky někdy stydí za to, co poslouchají. Přiznejme si, každá z nás alespoň jednou za svoje dospívání poslouchala něco jen proto, že je "cool" to poslouchat. Každá z nás alespoň jednou za svoje dospívání předstírala, že se jí líbí jen a pouze undergroundová muzika smradlavých pankáčů. Nebo že by Katy Perry klidně vyměnila za Corpsegrindera. Však už jako malé jsme se vymezovaly vůči Justinu Bieberovi nebo Britney Spears, ale stejně jsme si za zavřenými dveřmi pokojíčku se sluchátky v uších pouštěly jejich klipy. 

Určitě by se na mě lidé dívali lépe, kdybych mezi svoje oblíbená alba uvedle méně mainstreamového popu. Nemám však potřebu z hudebního vkusu náctileté mě dělat něco hlubokomyslného. Nepotřebuju, abych vypadala "cool". Chci, aby se dnešní náctileté holky nemusely stydět za to, že poslouchají mainstreamový pop - třeba Chappell Roan nebo Olivii Rodrigo. 


